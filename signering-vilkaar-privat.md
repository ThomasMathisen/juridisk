# Avtalevilkår for bruk av Posten signering for privatpersoner

Posten signering er en nettbasert tjeneste fra Posten Norge AS. Posten signering tilbyr digital signering av dokumenter. Posten Norge AS er databehandler, mens virksomheten som avsender av et dokument er behandlingsansvarlig jf. Lov om behandling av personopplysninger (personopplysningsloven) §2.

Som privatperson som bruker Posten signering må du benytte en elektronisk ID for innlogging og autentisering, for eksempel BankID eller Buypass. Gjennom denne innloggingen registreres fødselsnummer (11 siffer). Dette benyttes for å identifisere deg som bruker og for å matche dokumenter fra avsender til riktig mottaker. Som bruker er du selv ansvarlig for din bruk av elektronisk ID og du må aldri oppgi passord eller kode utenfor de brukersteder som benytter slike ID-er.

Det er avsendervirksomheten som er ansvarlig for å innhente samtykke for bruk av fødselsnummer før de sender dokumenter til signering i Posten signering. Posten lagrer disse opplysningene i hele perioden hvor Posten er behandlingsansvarlig på denne virksomhetens vegne. Etter at signeringsoppdraget er avsluttet slettes dokumentet og tilhørende data, men det lagres en permanent logg over at signeringsoppdraget har funnet sted.

## Bruk av cookies og lagring av andre opplysninger

Posten signering benytter «Informasjonskapsler», eller «cookies» for å kunne fungere. Cookies er en standardteknologi som stort sett alle nettsider bruker i dag. En cookie er en liten tekstfil som lagres i nettleseren din, for å kunne logge deg inn på en nettside. De fleste moderne nettlesere aksepterer automatisk cookies, men du kan selv velge å endre innstillingene slik at cookies ikke blir akseptert.

Eksempler på nettlesere som automatisk godtar cookies:

* Google Chrome
* Firefox
* Internet Explorer
* Safari

Innlogging og bruk av Posten signering forutsetter at cookies aksepteres. Det foretas ingen identifisering av den enkelte bruker ved anvendelse av cookies. Opplysningene blir aldri utlevert eller stilt til disposisjon for en tredjepart utenfor Posten signering.

For å lære mer om brukermønstre bruker vi Google Analytics til å ta vare på informasjon som

* Nettleser (browser) og innstillinger på denne
* Operativsystem
* Skjermoppløsning og antall farger på skjermen
* Internettforbindelse
* Besøkte sider på Digipost og tidspunkt for besøk
* Hvilken side brukeren eller kunden kommer til Digipost fra

Aktivering og deaktivering av cookies

Du kan velge om du vil akseptere informasjonskapsler gjennom innstillingene i nettleseren din. Her kan du normalt angi om du aksepterer lagring av informasjonskapsler fra nettsidene du besøker, fra en tredjepart som er tilknyttet nettsidene, eller om du ønsker å bli varslet hver gang en ny informasjonskapsel blir lagret. Fremgangsmåten for å tilpasse innstillingene vil variere etter hvilken nettleser og type enhet du bruker. Merk at du også må gjøre innstillingene enkeltvis per nettleser og enhet om du benytter flere.

For at du skal få en optimal brukeropplevelse hos Posten signering må du akseptere følgende nettsider under cookies-innstillingene i nettleseren din:

* posten.no
* digipost.no
* id.signicat.no

